<div class="wrap">
    <app-header [backgroundFile]="'episode-12-header.png'"></app-header>
    <section class="page-container">
      <main class="content">
        <section class="about-book">
          <h1>Підготовка до читання</h1>
          <hr class="solid-line" />
          <div class="article-section">
            <img
              src="assets/images/episode-12-location.png"
              [tooltipStyleClass]="'location12'"
              alt="Локація1"
              class="photo-align-left"
              pTooltip="З 2019 року приміщення, в якому колись була корчма Барні Кірнана, виставлено на продаж, і, судячи з усього, все ще ніким не було придбано."
              tooltipPosition="top"
            />
            <p>
              Думаю, ви вже почали звикати, що з кожним епізодом змінюється стилістика тексту, а як наслідок і <em>“неодмінна модальність”</em>, яку він репрезентує. Що ж, правильно робите, однак в контексті “Циклопів” звикати доведеться ще інтенсивніше - в ньому не одна, не дві, а <u>одразу кілька десятків різних стилів</u> і відповідних точок зору. Перефразовуючи відоме прислів'я: <em>“Чим далі в “Улісса” тим більше труднощів”</em>.
            </p>
            <p>
              Однак <u>лякатися цього не потрібно</u>, натомість треба пам'ятати, що складність для “Улісса” - необхідне зло, яке дозволяє реалізовувати значно більше, ніж дозволяє простота. Ну і до того ж, все найцікавіше - саме те, що робить цей роман таким унікальним, трапляється саме в найскрутніші для читача моменти, а тому, якщо крізь них продертися, вони неодмінно виправдають себе.
            </p>
            <p>
              Але, повертаючись безпосередньо до 12-го епізоду, а конкретно до його стилістики, прошу звернути увагу: текст “Циклопів”, окрім звичного перебігу подій, <u>включає в себе низку пародійних вставок</u> (поміж іншим неймовірно кумедних), які важливо вміти розпізнавати та визначати, що є предметом пародії. Спробуйте прослідкувати принцип їх появи в розділі самостійно - це може бути досить цікавим заняттям.
            </p>
            <p>
              Що ж стосується сюжетної зав’язки “Циклопів”, як вже зазначалося у минулій статті, головний герой прямує до корчми <strong>Барні Кірнана</strong>; час дії - біля п’ятої години дня. І нібито нічого особливого, однак чомусь <u>оповідь починається не від особи <strong>Блума</strong></u>...
            </p>
          </div>
          <hr class="solid-line" />
        </section>
        <section class="about-book">
          <div class="article-section">
            <h1>Аналіз епізодів</h1>
            <hr class="dashed-line" />
            <h2>Сюжет</h2>
            <p>
              Оповідач “Циклопів” анонімний. Починається епізод тим, що він, дослівно, <em>“стоїть зі стариганом Троєм на розі Арбор-гіл”</em>, однак раптом бачить <strong>Джо Гайнза</strong> (того, що на похоронах <strong>Дігнема</strong> робив облік присутності) і йде разом з ним до корчми <strong>Барні Кірнана</strong>, щоб <u>побачитися з деяким чолов’ягою на прізвисько <strong>Громадянин</strong></u><sup
              [tooltipStyleClass]="'custom-tooltip'"
              pTooltip="Реальним прототипом Громадянина став Майкл К'юсак - засновник Гельської Спортивної Асоціації, що боролася за відродження давніх ірландських видів спорту. Звичайно, К'юсак був затятим патріотом, а представлятися він любив наступним чином: “Ти, протестантський собацюро! Я громадянин К'юсак з парафії Каррон, що в баронстві Берр, що в графстві Клер!”. Звідси і прізвисько."
              tooltipPosition="bottom"
              ><u>[1]</u></sup>.
            </p>
            <img
              src="assets/images/BarneyKiernans-photo.png"
              alt="Корчма Барні Кірнана фото"
              class="photo-align"
              pTooltip="На фото: Блум, Громадянин та інші відвідувачі пабу"
              tooltipPosition="top"
            />
            <p>
              Зайшовши до закладу, вони, о диво, бачать цього <strong>Громадянина</strong>, крім того, чують гавкіт його агресивного пса, а згодом і чиєсь хропіння… То <strong>Боб Дорен</strong>, <em>“п’яний як чіп, йому уже весь світ замакітрився”</em>. Невдовзі до них приєднується: <strong>Елф Берген</strong>, <strong>Блум</strong>, що надворі чекав на <strong>Мартіна Каннінгема</strong> (разом з ним головний герой збирався їхати допомагати родині <strong>Дігнемів</strong> з деякими страховими справами), <strong>Нед Лемберт</strong> та <strong>Дж. Дж. О’Моллой</strong>, що тільки-но з суду, <strong>Джон Вайз Нолан і Ленеган</strong>, що ми їх пам’ятаємо з 7-го та 10-го епізодів. Впродовж цих посиденьок розмовляють вони на різні теми: про недостатньо великий відсоток народжених і померлих ірландців, перелічених у ірландській газеті “Айриш індепендент”; про <strong>Деніса Бріна</strong> (чоловіка місіс <strong>Брін</strong>, що її <strong>Блум</strong> у 8-ому епізоді зустрів) і його намагання подати судовий позов на того, хто йому прислав листівку <em>“К.П.: капут”</em><sup
              [tooltipStyleClass]="'custom-tooltip'"
              pTooltip="Деніс Брін повважав цю листівку образливою, бо у 19-ому сторіччі сталий вираз “up-up” (що в художньому перекладі “капут”) часто використовувався для об'яви про чиюсь смерть."
              tooltipPosition="bottom"><u>[2]</u></sup> (в тому ж 8-ому епізоді після того, як місіс <strong>Брін</strong> розповіла <strong>Блумові</strong> про це, він подумав: <em>“К.П.: капут. Хай мене лиха година візьме, якщо це не Елф Берген або Ричі Гулдинг”</em>, - за іронією долі, перший з перелічених присутній зараз у <strong>Барні Кірнана</strong> і вже неодноразово кепкував з <strong>Деніса Бріна</strong>); про цирюльника-вішальника, чиї листи до головного шерифа Дубліна приніс із собою <strong>Елф Берген</strong>; про заборону спортивних ігор у Фенікс-парку; <u>про сьогоднішні скачки</u>, що їх називають Золотий кубок… А ось з цього моменту пропоную детальніше.
            </p>
            <p>
              У 12-ому епізоді <u>вже остаточно відомий переможець</u> і це… Аутсайдер - Реклама! Так, та сама Реклама, на яку <strong>Блум</strong>, сам того не знаючи, порадив поставити <strong>Бентамові Лайонсу</strong>, що його <strong>Ленеган</strong> щойно зустрів і відмовив від цього. Словом, цей же <strong>Ленеган</strong> за відсутності головного героя (він пішов перевірити, чи нема <strong>Мартіна Каннінгема</strong> в суді, що за рогом, бо ж довгенько вже чекає), керуючись заздрощами, каже:
            </p>
            <img
              src="assets/images/LeneghanTalking-photo.png"
              alt="Ленеган пліткує фото"
              class="photo-align-left"
              pTooltip="На фото: Ленеган (той чоловік посередині, що з беретом на голові та склянкою пива в руці) пліткує про Блума"
              tooltipPosition="top"
            />
            <div class="blockquote">
              <em class="bi bi-quote"></em>
              <blockquote>
                <p>
                  — Я знаю, куди він подався, — раптом каже Ленеган, клацаючи пальцями. <br>
                  — Хто? — питаю я. <br>
                  — Блум, — відказує він. — Це він бреше, що йде до суду. Він поставив на Рекламу кілька шилінгів і зараз поспішає забрати свій виграш.
                </p>
              </blockquote>
            </div>
            <p>
              І, бачите, відбувся так званий "зламаний телефон": спочатку <strong>Бентам Лайонс</strong>, скажімо, по-своєму зрозумів <strong>Блума</strong>; потім, переказуючи його слова <strong>Ленеганові</strong>, він вже безпосередньо назвав їх підказкою, на яку кобилу потрібно поставити; зараз же, <strong>Ленеган</strong> стверджує, мовляв "цей підлий єврей" не тільки підказав, але й сам поставив кілька шилінгів… Самі розумієте, за таких умов <u><strong>Блумове</strong> повернення до закладу не могло скінчитися добре</u>.
            </p>
            <p>
              І не скінчилося: на момент його приходу <strong>Мартін Каннінгем</strong> вже був на місці, і хоч обидва (а з ними містер <strong>Пауер</strong> і містер <strong>Крофтон</strong>) поспішили на вихід, <strong>Блум</strong> з <strong>Громадянином</strong> все одно сварливо перегукувалися, в результаті чого останній кинув услід кебу, в якому їхав перший, порожню бляшанку з-під печива, однак не влучив.
            </p>
          </div>
        </section>
        <hr class="dashed-line" />
        <section class="about-book">
          <h2>Герої</h2>
          <div class="article-section">
            <img
              src="assets/images/Citizen-photo.png"
              alt="Громадянин фото"
              class="photo-align"
              pTooltip="На фото: Громадянин"
              tooltipPosition="top"
            />
            <p>
              Однією з найбільш помітних дійових осіб "Циклопів", безперечно, є <span style="color: #00a023"><strong>Громадянин</strong></span> - <u>найзатятіший патріот з усіх найзатятіших патріотів</u>. Це видно неозброєним оком - він постійно <span style="color: #00a023">говорить націоналістичними лозунгами</span>:
            </p>
            <div class="blockquote">
              <em class="bi bi-quote"></em>
              <blockquote>
                <p>
                  — Слава героям! — проголошує Громадянин [...] <br>
                  — Sinn Fein! — каже Громадянин. — Sinn Fein amhaim! Любі друзі з нами поруч, а вороги — вони супроти.
                </p>
              </blockquote>
            </div>
            <p>
              Крім того, він описується, як схильний до агресії, <span style="color: #00a023">дуже сильний фізично чоловік</span>, про що свідчать його спортивні досягнення: 
            </p>
            <div class="blockquote">
              <em class="bi bi-quote"></em>
              <blockquote>
                <p>
                  — Ось вам чоловік, — каже Джо, — який відродив ірландський спорт. Він сидить осьдечки. Чоловік, який визволив із в’язниці Джеймса Стівена. Чемпіон усієї Ірландії з метання шістнадцятифунтового ядра. Який у тебе найкращий результат, Громадянине? <br>
                  — Na bacleis, — відповідає Громадянин, удаючи із себе скромного. — Хоча в свій час я був не гірший за інших.
                </p>
              </blockquote>
            </div>
            <img
              src="assets/images/MartinKaningem-photo.png"
              alt="Мартін Каннінгем фото"
              class="photo-align-left"
              pTooltip="На фото: Мартін Каннінгем питає, чи не бачив хтось Блума"
              tooltipPosition="top"
            />
            <p>
              Але годі про <strong>Громадянина</strong> - його фігура в епізоді є у тій же мірі центральною, в якій і карикатурною. Більш доречним зараз я вважаю поговорити про <strong>Мартіна Каннінгема</strong> - <u>чи не найбільш позитивного з другорядних персонажів роману</u>. З рештою, <strong>Блум</strong> про нього ще в "Аїді" думав досить схвально:
            </p>
            <div class="blockquote">
              <em class="bi bi-quote"></em>
              <blockquote>
                <p>
                  Великі очі Мартіна Каннінгема. Одвів погляд убік. Добряча людяна душа. Розумний. З обличчя схожий на Шекспіра. Завжди добре слово скаже.
                </p>
              </blockquote>
            </div>
            <p>
              Проте у "Циклопах" <span style="color: #2541cc">гарні риси <strong>Мартіна</strong></span> проявляються на практиці - поки він, чекаючи <strong>Блума</strong>, вимушений залишатися разом з <strong>Громадянином</strong> і компанією, <span style="color: #2541cc">він відстоює честь друга</span>, як може:
            </p>
            <div class="blockquote">
              <em class="bi bi-quote"></em>
              <blockquote>
                <p>
                  — А він, часом, не родич дантистові Блуму? — питає Джек Пауер. <br>
                  — Ніякий не родич, — відказує Мартін. — Просто однофамілець. Його прізвище було Віраг. Тобто прізвище батька, який отруївся. Він отримав дозвіл змінити своє прізвище, власне, не він, а ще його батько. <br>
                  — Ти ба, знайшовся новий месія для Ірландії! — пробурчав Громадянин. — Для острова святих і мудреців! <br>
                  — Що ж, вони ще чекають свого Спасителя, — каже Мартін. — У цьому розумінні ми теж.
                </p>
              </blockquote>
            </div>
            <p>
              Що ж до самого <strong>Блума</strong>, то <u>нічого принципово нового ми не бачимо у 12-ому розділі</u>. Тим не менш, кумедною вбачається мені сцена, де він наполегливо ігнорує будь-які згадки про <strong>Бойлана</strong>:
            </p>
            <div class="blockquote">
              <em class="bi bi-quote"></em>
              <blockquote>
                <p>
                  — А хто? Чи не О’Кріп? — питає Джо. <br>
                  А Блум ну своєї: <br>
                  — От візьмімо теніс: у цій грі важлива моторність і пильне око.
                </p>
              </blockquote>
            </div>
          </div>
        </section>
        <hr class="dashed-line" />
        <section class="about-book">
          <h2>Міфологічний підтекст</h2>
          <div class="article-section">
            <p>
              12-ий епізод має на диво міцний гомерівський фундамент. <u>В "Одіссеї" головний герой потрапляє на острів циклопів</u>, - однооких велетнів надзвичайної фізичної сили - де, взявши із собою з дюжину товаришів, йде у розвідку. У процесі вивчення території, він з командою заходить до на перший погляд порожньої печери, до якої однак згодом, привівши з собою отару овець, заходить циклоп на ім'я Поліфем. Дипломатичні перемовини з ним належним чином не склалися, і він одразу ж пошинкував і з'їв кількох Одіссеєвих компаньйонів, після чого завалив вихід з печери величезним валуном. 
            </p>
            <p>
              Був вже вечір, а тому Поліфем завалився спати, в той час, як греки думали, як можна звідти втекти. Був варіант вбити циклопа, що однак не допомогло б їм зсунути валун, що перекриває вихід, тому Одіссей придумав інший план: прикинутися люб'язним і <u>налити Поліфемові вина</u>, що допоможе приспати циклопа, після чого <u>осліпити його</u>, встромивши до його єдиного ока палаючий загострений кінець колоди, яку головний герой знайшов у печері.
            </p>
            <img
              src="assets/images/Polyphemus-photo.png"
              alt="Циклоп фото"
              class="photo-align"
              pTooltip="На фото: циклоп Поліфем, барани та греки під ними"
              tooltipPosition="top"
            />
            <p>
              Так і вчинили. Напоїли вони велетня, він подякував і запитав Одіссеєве ймення, на що той рішуче відповів: <em>"Мене звати Ніхто"</em>. Потім, вже під час процедури "ампутації ока" Поліфем почав кликати на допомогу інших циклопів, повторюючи: <em>"Мене вбиває Ніхто!"</em>... Самі розумієте - на допомогу ніхто (принципово, з маленької літери) на допомогу йому не прийшов. 
            </p>
            <p>
              Вже зранку, сховавшись під пузом у баранів, що їх Поліфем випускав, Одіссей і компанія змогли втекти. Вже відпливаючи, Одіссей раптом загукав до циклопа і почав його дражнити, на що той <u>відповів кинутим у воду шматком скелі</u>, котрий однак не влучає в грецький корабель.
            </p>
            <p>
              Але для чого я це все так детально розповідаю? Справа в тому, що сюжет 12-го епізоду "Улісса" має ряд відповідностей з античним. Почнемо з того, хто у Джойса виступає в ролі циклопів, і з цим нам допоможе перший рядок глави:
            </p>
            <div class="blockquote">
              <em class="bi bi-quote"></em>
              <blockquote>
                <p>
                  Знаєте, стою я зранку зі стариганом Троєм з Д. М. П. на розі Арбор-гіл, аж тут несе нечиста сила сажотруса з усім його причандаллям, і він, клята душа, тикає своєю мітлою прямісінько мені в око.
                </p>
              </blockquote>
            </div>
            <p>
              Бачите, оповідачеві деякий <em>"сажотрус"</em> мало не простромив око. Це такий собі недвозначний натяк на те, що він - циклоп. Але чому саме він? Тут відповідність радше символічна: <u>єдиному оку міфічних велетнів відповідає єдина точка зору оповідача</u> - його, як і всіх інших патріотиків, що зібралися у <strong>Барні Кірнана</strong> (вони теж циклопи), небажання чути інших думок, які можуть відрізнятися від їхніх. Помітьте, він у своїй розповіді як раз постійно пропускає такі думки - <strong>Блумові</strong> репліки з його <em>"але вам треба зважити на те що та але з іншого боку"</em>:
            </p>
            <img
              src="assets/images/BloomSmoking-photo.png"
              alt="Блум курить фото"
              class="photo-align-left"
              pTooltip="На фото: Блум курить чи то сигарету, чи то підпалений кінець колоди..."
              tooltipPosition="top"
            />
            <div class="blockquote">
              <em class="bi bi-quote"></em>
              <blockquote>
                <p>
                  І ну вони гуторити про смертну кару й звичайно ж Блум і собі розбалакує про те як і чому та іншу чорзнащологію цього діла а пес увесь час обнюхує його і мені казали що від цих явреїв іде якийсь особливий дух і його собаки чують і він ще про засіб стримання та інше щось тому подібне [...] <br>
                  І ну закидати нас словами, які навіть вимовити неможливо, про феномен і науку, про цей феномен і той феномен.
                </p>
              </blockquote>
            </div>
            <p>
              Однак є ще <u>ряд кумедних відповідностей</u>: сигарета, яку курить <strong>Блум</strong> - підпалений кінець колоди, що їм Одіссей око Поліфемові простромив; відповідно, алкоголь, що п'ють відвідувачі закладу - вино, яким головний герой античного епосу напоїв "головного циклопа античного епосу"; бляшанка з-під печива - валун, якого Поліфем жбурнув у грецький корабель.
            </p>
          </div>
        </section>
        <hr class="dashed-line" />
        <section class="about-book">
          <h2>Проблематика</h2>
          <div class="article-section">
            <p>
              Цей епізод - <u>справжня квінтесенція <span style="color: #e735a6">антисемітизму</span></u>. Для <span style="color: #00a023">ірландської націоналістичної спільноти</span> <strong>Блум</strong> - чужак, що вони всіляко підтверджують своїми висловлюваннями стосовно нього:
            </p>
            <div class="blockquote">
              <em class="bi bi-quote"></em>
              <blockquote>
                <p>
                  Та в нього принцип інший: <span style="color: #e735a6">визискуй ближнього свого</span> [...] <br>
                  Їй-богу, як на мене, ставте здоровецький хрест на тому ділі, в яке втрутиться <span style="color: #e735a6">ця бісової віри мордаста мармиза</span>.
                </p>
              </blockquote>
            </div>
            <p>
              Крім того, в їх репліках прослідковується <u><span style="color: #e735a6">ворожість і до інших народів</span>, а також <span style="color: #e6742d">сексизм</span></u>:
            </p>
            <div class="blockquote">
              <em class="bi bi-quote"></em>
              <blockquote>
                <p>
                  К бісовому батькові <span style="color: #e735a6">брудних свиней саксів</span> із їхньою гидкою говіркою [...] <br>
                  — <span style="color: #e735a6">Французи</span>! — бурчить Громадянин. — <span style="color: #e735a6">Повсюдні вчителі танців</span>. Хіба ви самі не знаєте? Для Ірландії добра від них, як від козла молока [...] <br>
                  — <span style="color: #e6742d">Зрадлива дружина</span>, — оголошує Громадянин, — ось причина усіх наших лих.
                </p>
              </blockquote>
            </div>
            <img
              src="assets/images/Deasy-photo.png"
              alt="Дізі фото"
              class="photo-align"
              pTooltip="На фото: містер Дізі"
              tooltipPosition="top"
            />
            <p>
              І, не знаю, як вам, але мені здається, що десь ми подібне вже чули… Чи не від <span style="color: #3e7ad4">містера <strong>Дізі</strong></span>?
            </p>
            <div class="blockquote">
              <em class="bi bi-quote"></em>
              <blockquote>
                <p>
                  — Запам’ятайте мої слова, містере Дедале, — сказав він. — Англія опинилася <span style="color: #e735a6">в полоні у євреїв</span> [...] <br>
                  <span style="color: #e6742d">Гріх у цей світ принесла жінка</span>. Через жінку, яка знехтувала приписи доброчесности, через Єлену, зрадливу дружину Менелая, греки воювали з троянцями аж десять років.
                </p>
              </blockquote>
            </div>
            <p>
              Розумієте до чого я веду? Кажучи мовою "Міфологічного підтексту", <u>до “циклопів” прирівнюються обмежені люди по обидва боки барикади</u>: і <span style="color: #00a023">проірландські</span>, і <span style="color: #3e7ad4">проанглійські</span>. Серед прикладів останніх в епізоді з'являється також <span style="color: #3e7ad4">британський адмірал Нельсон</span>, чия до них приналежність зумовлюється фізичною одноокістю (а ми вже знаємо, що значить цей символ):
            </p>
            <div class="blockquote">
              <em class="bi bi-quote"></em>
              <blockquote>
                <p>
                  Кожне, мовляв, повідомлення можна тлумачити і так і інакше, і факти бувають оманливі, а Нельсон, знаєте, дивився в прозірну трубу сліпим своїм оком і вийшло на краще…
                </p>
              </blockquote>
            </div>
            <p>
              Тобто, бачите, головне для Джойса у даному питанні не сама позиція, а те, на чому вона грунтується. А що лежить в основі позиції будь-якого з "циклопів", що це за “першоелемент”? Ненависть. <u>Ненависть, направлена на деякого ворога</u>, замість любові, направленої на ближнього свого. Цю підміну понять, ксенофобію замість патріотизму, відмічає і <strong>Леопольд Блум</strong>:
            </p>
            <div class="blockquote">
              <em class="bi bi-quote"></em>
              <blockquote>
                <p>
                — Та це нічого не дасть, — каже він. — Сила, ненависть, історія і все тому подібне. З ними жити не зможе ні чоловік, ні жінка — з образами і ненавистю. І кожен знає, що справжнє життя — це щось цілком протилежне. <br>
                — Що саме? — запитав Елф. <br>
                — Любов, — відповів Блум. — Я маю на увазі те, що протилежне ненависті.
                </p>
              </blockquote>
            </div>
          </div>
          <p>
            І зараз, у наш воєнний час, ця думка є як ніколи важливою. У наш воєнний час, коли легше за все перестати бачити людей у тих, проти кого боремося, таким чином уподібнитися них. А тому, що б навкруги не траплялося, <u>намагаймося зберегти людяність</u> і не розучитися… Любити…
          </p>
        </section>
        <hr class="dashed-line" />
        <section class="about-book">
          <h2>Стиль</h2>
          <div class="article-section">
            <p>
              <u>12-епізод знов дає нам <em>“неодмінну модальність видимого”</em></u>, яка втім, на відміну від <em>“модальності”</em> автора цієї цитати <strong>Стівена</strong>, не знає ніяких інших думок, крім своєї - що ж, на те її власник і "циклоп". Його недалекоглядність очевидна і з його мовлення - ні, їй-богу, ну ви подивіться на <span style="color: #00a023">бісову говірку цього затятого дурбецала</span>:
            </p>
            <div class="blockquote">
              <em class="bi bi-quote"></em>
              <blockquote>
                <p>
                  І він <span style="color: #00a023">хапає</span> бляшанку, що залишив Боб Дорен, і дивиться, чи не зостався там який недоїдок, щоб <span style="color: #00a023">підживитися надурняк</span>, а те <span style="color: #00a023">собаче стерво</span> ходить за ним, зирить, чи йому пощастить щось знайти у бляшанці, піднявши свій <span style="color: #00a023">слинявий писок</span>.
                </p>
              </blockquote>
            </div>
            <p>
              Але, бачите, не <em>"неодмінною модальністю"</em> оповідача єдиною - крім неї в епізоді є ще <u>33 <u>"неодмінно модальні"</u> пародійні вставки</u>, що накладаються на його і без того <em>"неодмінно модальні"</em> слова. Виходить, <em>"неодмінна модальність"</em> в <em>"неодмінній модальності"</em>...
            </p>
            <p>
              Розгляньмо, як це працює на прикладі першої такої пародії. Ось оповідач говорить:
            </p>
            <div class="blockquote">
              <em class="bi bi-quote"></em>
              <blockquote>
                <p>
                  — Недалеко звідціля, за гарнізонною церквою на розі Чікен-лейн, живе хитрющий злодюга. Він, буцімто на виплат, набрехавши, що має маєток у графстві Даун, узяв чималу купу цукру та чаю по три шилінги на тиждень в одного курдупля на ім’я Мойсей Герцоґ он там, біля Гейтсбері-стрит [...] <br>
                  Старий мідник, його прізвище Гераті. Два тижні за ним бігаю і не можу отримати ані пенса.
                </p>
              </blockquote>
            </div>
            <p>
              А ось "відлуння" того, що він сказав, у "стінах" пародії (її повний текст в цілях економії місця не наводитиму):
            </p>
            <div class="blockquote">
              <em class="bi bi-quote"></em>
              <blockquote>
                <p>
                  За товар, який може зберігатися тривало, куплений у Герцоґа Мойсея, що мешкає в Дубліні, Сент Кевінс-перейд, 13, Вудкі, торгівець, що далі зветься «продавець», проданий і доправлений Гераті Майклові Е., есквайру, що мешкає в Дубліні, Арбор-гіл, 29, Арранкі, джентльмен, що далі зветься «покупець», а саме п’ять фунтів чаю найвищого ґатунку вартістю по три шилінги за фунт, і цукор пісок сорок два фунти по три пенси за фунт [...]
                </p>
              </blockquote>
            </div>
            <p>
              Як бачите, Джойс спочатку вибирає фрагмент розповіді, а потім <u>представляє його у певній вкрай гіперболізованій стилістиці</u>, сповнючи текст надмірними мовними конструкціями та зайвими уточненнями, довжелезними переліками <span style="color: #ed0000">фруктів і овочів, серед яких капуста, шпинат, ананас, помідор, фіги, ріпа та картопля</span>, <span style="color: #00a023">епітетів до образу <strong>Громадянина</strong>, серед яких <em>"широкоплечий"</em>,<em> "м’язистогрудий"</em>, <em>"дужорукий"</em>, <em>"міцноногий"</em>, <em>"яснозорий"</em>, <em>"рудоволосий"</em> та <em>"веснянкопоцяткований"</em></span>,<span style="color: rgb(202, 138, 0)"> представників духовенства, серед яких превелебний <strong>Вільям Делані</strong>, його преосвященство <strong>Джеральд Моллой</strong>, велебний <strong>П. Дж. Каванах</strong></span><sup
              [tooltipStyleClass]="'custom-tooltip-left'"
              pTooltip="У листі до Гаррієт Шоу Уівер письменник зауважив: “Я визнаю, що в мене виходить дуже втомлююча книга, однак це єдина книга, яку я спроможний зараз писати”."
              tooltipPosition="bottom"><u>[3]</u></sup>… Словом, це все <u>формує певний комізм</u> і працює на розважальність епізоду.
            </p>
            <p>
              <u>Що ж до його “формальної драматургії”</u>, то вона прослідковується у поступовому розширенні та ускладненні тих самих “довжелезних переліків”: перший з них - порівняно невинний список <em>"гуннардів і камбали, тарані й палтуса…"</em>; останній - вже воістину велетенський кількасторінковий <span style="color: #ed0000">список</span> <span style="color: #00a023"> списків</span>… <span style="color: rgb(202, 138, 0)">Списків</span>…
            </p>
            <div class="blockquote">
              <em class="bi bi-quote"></em>
              <blockquote>
                <p>
                  [...] <span style="color: #ed0000">сервітів, тринітаріанців і дітей святого Петра Ноланського</span>, <span style="color: #00a023">а ще йшли з гори Кармел діти пророка Ілії, очолювані єпископом Альбертом і Терезою Авільською, узуті, а також і босі</span>, <span style="color: rgb(202, 138, 0)">і братове брунатні та сірі, сини злидаря Франциска, капуцини, кордельєри</span> [...]
                </p>
              </blockquote>
            </div>
            <p>
              Підсумовуючи, всі риси цих пародійних вставок можна об'єднати одним словом: "циклопічність". Це, знов-таки, <u>є ознакою міметичного підходу</u> - про "циклопів" розповідається в "циклопічній" стилістиці. Але для чого я на цьому постійно наголошую? А щоб у вас не складалося враження, що експерименти “Улісса” з формою - всього лише графоманія чи, ба більше, бажання автора самоствердитися. Важливо розуміти, що джойсівська стилістика в тій же мірі є самоцінною, в якій і співзвучною з не менш самоцінним змістом його творів, що <u>створює дуже потужний симбіоз</u>. 
            </p>
            <div class="parody12" [tooltipStyleClass]="'parody-tip'"
            pTooltip="Це - пародійна вставка, стилізована під... Пародійні вставки 12-го епізода - ось до чого світ докотився. Маю надію, це вас трішки розважить :)"
            tooltipPosition="bottom">
              <em><img src="assets/icon/eye-episode12.svg" class="image"></em>
              <blockquote>
                <p>
                  Симбіонт семантичного походження (далі зватиметься “форма”) та симбіонт етико-соціологічного походження (далі зватиметься “зміст”), чий симбіоз у інших екосистемах етико-соціо-семантико-антропо-паперового походження спостерігався у вигляді коменсалізму, а конкретно синокії, за якої симбіонт “зміст” отримував користь від симбіонта “форма” (тобто був “коменсалом”), а симбіонт “форма” не отримував ані користі, ані шкоди, натомість слугував житлом для симбіонта “зміст” (тобто був “хазяїном”), в екосистемі “Улісс” набули коадаптації “міметичний підхід”, яка спостерігається у вигляді мімікрії з боку симбіонта “форма”, а конкретно маскування під зовнішній вигляд симбіонта “зміст”, що перевело їх симбіоз зі стану коменсалізму, а конкретно синокії, до стану протокооперації, за якої обидва види все ще отримували користь від співіснування, однак воно стало не обов'язковим для їх виживання в визначеній екосистемі.
                </p>
              </blockquote>
            </div>
          </div>
        </section>
      </main>
      <app-footer></app-footer>
    </section>
  </div>
